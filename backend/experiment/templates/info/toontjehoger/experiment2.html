<p>
    <b>
        Curieus toch, dat Franse en Duitse baby's anders huilen? Kennelijk
        kunnen baby's van slechts enkele dagen oud zowel de dynamiek als het
        toonhoogteverloop van hun huilen beïnvloeden. Waarom zouden ze dat doen?
    </b>
</p>

<p>
    In een
    <a
        href="https://projects.ncsu.edu/eslglobe/nmswishe/Newborns%20Cry%20in%20Different%20Languages.pdf"
        target="_blank"
        rel="noopener noreferer"
        >studie uit 2009</a
    >
    lieten onderzoekers zien dat Franse baby's anders huilen dan Duitse baby's:
    Duitse baby's huilen over het algemeen met een dalende toonhoogte en Franse
    baby's juist met een stijgende toonhoogte, om pas op het eind iets te dalen.
    Je zou verwachten dat bij huilen het toonhoogteverloop altijd daalt, als
    fysiologische consequentie van de dalende druk tijdens het produceren van
    geluid. Maar kennelijk kunnen baby's van slechts enkele dagen oud zowel de
    dynamiek als het toonhoogteverloop van hun huilen beïnvloeden. Is dit, zoals
    de onderzoekers benadrukten, bewijs dat taalgevoel al zeer vroeg aanwezig
    is? Of zou het om iets heel anders kunnen gaan?
</p>

<h4>Muzikaliteit gaat aan taal vooraf</h4>
<p>
    Inmiddels weten we dat pasgeboren baby's een grote perceptuele gevoeligheid
    hebben voor zowel de melodische, ritmische als dynamische aspecten van
    geluid, aspecten die taalkundigen graag onder de term 'prosodie' scharen,
    maar die tevens de bouwstenen van muziek zijn. Pas veel later in de
    ontwikkeling van een kind wordt deze 'muzikale prosodie' ingezet,
    bijvoorbeeld bij het herkennen van woordgrenzen. Kortom: muzikaliteit is een
    menselijke aanleg voor het waarnemen, interpreteren en waarderen van
    muzikale nuances vanaf dag een, nog voordat een baby een woord gesproken,
    laat staan bedacht heeft. Het is het preverbale stadium waar het muzikale
    luisteren vol van is.
</p>

<iframe
    width="560"
    height="315"
    src="https://www.youtube-nocookie.com/embed/AZIXcMq9qWg?start=14"
    title="YouTube video player"
    frameborder="0"
    allow="accelerometer; autoplay; clipboard-write; encrypted-media; gyroscope; picture-in-picture"
    allowfullscreen
></iframe>
