<p>
    <b>
        Relatief gehoor is het vermogen om een melodie te herkennen zonder dat
        de absolute toonhoogte hetzelfde hoeft te zijn, en daarmee kunnen we
        bekende liedjes/melodieën herkennen ongeacht toonhoogte.
    </b>
</p>

<p>
    Als je de eerste noten van 'Lang zal ze leven' hoort, herken je het
    onmiddellijk of het nu hoog of laag gezongen wordt. Je herkent hierin de
    vorm van de melodie en de relatieve toonafstanden tussen de noten: een paar
    stapjes omhoog, een paar stapjes naar beneden enzovoort. Je herkent hem
    daarom vooral aan zijn 'contour' (het toonhoogteverloop) en niet aan de
    individuele absolute toonhoogtes (frequenties).
</p>

<p>
    Mensen leren een relatief gehoor aan zonder expliciete training. Tegenover
    relatief gehoor staat absoluut gehoor (zie minigame Absoluut Gehoor)
    Opvallend is dat baby's geboren worden met een absoluut gehoor (ze herkennen
    een klank aan de absolute toonhoogte) en in de maanden daarna een relatief
    gehoor ontwikkelen. Het is dus eigenlijk heel bijzonder dat mensen een
    relatief gehoor hebben. Absoluut gehoor komt bij dieren veel vaker voor.
</p>

<p>
    Deze minigame is gebaseerd op het experiment beschreven in Trehub (2003). De
    eerste versie die je gehoord hebt is de originele melodie (A), gevolgd door
    een melodie (B) waarin een noot een halve toon hoger is gemaakt (+1). Omdat
    de verandering de harmonische structuur schendt van de melodie valt die
    direct op, ondanks de relatief kleine verandering. De tweede versie die je
    gehoord hebt is A gevolgd door een melodie (C) waarin een noot vier halve
    tonen (een 'grote terts': +4) hoger is gemaakt. Omdat de verandering
    consistent is met de harmonische structuur van de melodie, en past in de
    geinduceerde harmonie, is het voor sommige luisteraars moeilijk om de
    verandering te horen - ondanks de relatief grote verandering.
</p>

<p class="center">
    <img src="/images/experiments/toontjehoger/relative-abc.jpg" />
</p>

<p>
    Baby's van vijf maanden oud blijken dit beter te horen dan hun ouders: een
    teken dat bij hen (Westerse) harmonische verwachtingen nog niet zo sterk
    ontwikkeld zijn en ons relatieve gehoor dus beïnvloed wordt door je
    luisterervaring.
</p>

<iframe
    width="560"
    height="315"
    src="https://www.youtube-nocookie.com/embed/c9RFhJR8kB0?start=416"
    title="YouTube video player"
    frameborder="0"
    allow="accelerometer; autoplay; clipboard-write; encrypted-media; gyroscope; picture-in-picture"
    allowfullscreen
></iframe>
