<p>
    <b
        >Hoe snel denk je dat je een popnummer kunt herkennen? Tien seconden?
        Twee? Minder? Eigenlijk is het muzikale brein zo sterk dat slechts een
        halve seconde luisteren voldoende is om de titel en de artiest al te
        weten. Dat hebben we hier getest!
    </b>
</p>

<p>
    In 2010 heeft de bekende muziekcognitie-onderzoeker Carol Krumhansl een
    experiment ontworpen om te bepalen hoe snel mensen muziek kunnen herkennen.
    Het experiment was simpel: luister naar een kort muziekfragment, en schrijf
    daarna op wie je denkt dat de artiest is, wat de titel is en hoe zeker je
    bent dat je het nummer herkende. Deelnemers werden ook gevraagd naar algemenere
    kenmerken zoals emotionele inhoud, muziekstijl en in welk decennia het
    nummer is uitgebracht.
</p>

<p>
    Ongeveer een derde van de deelnemers kon met fragmenten van slechts 400
    milliseconden de artiest en de titel juist opgeven als het fragment uit het
    refrein kwam, ongeveer een vijfde als het fragment uit een ander gedeelte
    van het nummer kwam. De deelnemers waren ook terecht vol zelfvertrouwen of
    ze de nummers wel of niet herkende. Het experiment werd herhaald met
    fragmenten van 300 milliseconden, en die lengte leek te kort voor
    herkenning. Slechts één uit de tien deelnemers herkende het nummer, en
    deelnemers voelden zich gemiddeld minder zeker over hun antwoorden. De
    deelnemers konden een goede inschatting maken over het decennium waarin een
    nummer is uitgebracht en de emotionele inhoud van de nummers.
</p>

<p>
    Lijkt het je leuk om je vermogen tot muziekherkenning verder te testen? Doe
    dan mee aan ons experiment:
</p>

<p>
    <a
        href="https://hooked.amsterdammusiclab.nl/experiment/christmas_2020"
        target="_blank"
        rel="noopener noreferrer"
        class="btn"
    >
        Hooked on Music
    </a>
</p>
