<p>
    <b
        >Merkte je dat het taakje met het gevouwen papier beter ging na het
        horen van Mozart? Dit noemen we het <i>Mozart effect!</i> Vaak denken
        mensen dat dit is omdat we slimmer worden van naar Mozart luisteren,
        maar eigenlijk is het omdat we er iets blijer van worden. Muziek kan je
        humeur enorm beïnvloeden, en als je humeur beter is, doe je het ook iets
        beter op een cognitieve taak!
    </b>
</p>

<p>
    Het <i>Mozart effect</i> werd voor het eerst beschreven in 1993 in een
    artikel in het wetenschappelijke tijdschrift Nature. In een experiment
    luisterden proefpersonen eerst naar een muziekstuk van Mozart (K 448 voor de
    liefhebbers, dit was het tweede fragment dat je hoorde), of ze zaten in
    stilte te wachten. Daarna deden ze allerlei cognitieve taken, waaronder de
    zogenaamde <i>paper-folding-and-cutting-task</i>, de taak die jij ook net
    hebt gedaan. Wat bleek, proefpersonen die eerst Mozart hadden geluisterd
    waren beter in deze taak dan proefpersonen die in stilte hadden gewacht. In
    de media werden deze resultaten al snel gerapporteerd als "van Mozart
    luisteren word je slimmer", en het Mozart effect was geboren.
</p>

<p>
    Wat bleek echter bij vervolgstudies: er was ook een
    Japanse-kinderliedjes-effect (voor Japanse kinderen), een Blur-effect (voor
    Britse tieners) en zelfs een Stephen King-effect (voor fans van Stephen King
    die een audioboek hadden geluisterd). Wat nog het meest in het oog sprong:
    er was een negatief Albinoni-effect! Dat wil zeggen dat mensen die eerst
    naar het droevige Adagio van Albinoni hadden geluisterd (dit was het eerste
    fragment dat je net luisterde) juist slechter presteerden op de cognitieve
    taak.
</p>

<p>
    Wetenschappers zijn het er inmiddels over eens dat het Mozart effect
    bestaat, maar verklaard kan worden doordat muziek zo ontzettend goed onze
    stemming én alertheid kan beïnvloeden. Kortom, van Mozart luisteren word je
    niet per se slimmer, maar muziek kan wel wonderen doen voor je humeur!
</p>

<iframe
    width="560"
    height="315"
    src="https://www.youtube.com/embed/2NMmhfUZrmE"
    title="YouTube video player"
    frameborder="0"
    allow="accelerometer; autoplay; clipboard- write; encrypted-media; gyroscope; picture-in-picture"
    allowfullscreen
></iframe>
